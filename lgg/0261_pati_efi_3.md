# Pati efi

##
Saa azini ndra alu, aku azini ndra ci.
Aku `da ma alia pati efi azini
aluzaru ni ndra aku dria ci. `Ba dria
yi ndra mu aku `da alia `dale pati
efi `da nya aku `da ma alia. Zamva
azini vini ndra ndrizaru ci azini `ba
dria ri eri ma ndrita, sini mvepi,
azini agape rari eri ma adriza onyiru
ri ma e`yo nze ni.

##
Erini zozu `bo risi, karile azini agupi
`wara `diyi ri dria mu yi vile akua
`dale lezu eri jezu. Eri ma tipika ega
kini agu `bani ngazu eri fezu jezu
drinia ri ni nga aa `ba ripi aku `da
ma dria `da etu zu pati efi `da
nyakokoru ri `I, `da ndra e`yo azi
ewaru ni `yezaru.

##
E`yo `da ku suru `da ma alia `da
wakaka. Agupi dri ekopi emupi oko
ri ni ndra `ba amvu `ya `ba `diyi
ma drile ru ri `i. Ndri ndra saaru, eri
afa be dria azini eri mvaaru.. `Ba ai
eri ra dika `ba fe eri ni pati efi `da
nya. Ri saa were ra `da ma vutia
`du pati efi `da nya ra. `Ba pe tini
te.

##
Agu `ba anyapa ta mbapi `diyi ma
drileru ri emu namba iri si ni. Eri
ndra mvaru, ndrizaru azini afa be
dria.. eri ma e`yo fi zamva `da ma
asia ra. `Ba ka mu eri dri pati efi
`da fe `bo, `du ra nyara. `Ba pe tini
ra a`disiku awini obeta agaku.

##
Agu emupi `da ma vutia ri ma
nyaku ndra badaka. Eri ndra `ba
azini afuru azini onzivu ru ni. Zamva
`da zi mungu ima asia kini le ma
nya pati efi `da ra `ba ma pe tini ra.
`Ba ka mu eri ni pati efi `da fe
nyazaru `bo, ga nyako si. Sawa ka
mu aga `bo, zamva `da e`do ru ma
erivu ma nya ani pati efi nderi beni.
Sawa kamu ca mudri `bo, abiri nde
eri kai ra `du pati efi ra nyara. `Ba
dro eri ra.

##
Opi angu `da niri emu vini obeta `da o`bizu. Eri ndra `ba azini
anyamgbolo ru, onzivu ru , afuru, deza ru azini adriza be onzi ni.
`Ba aluni le ni ndra eri angu `da ma alia `daa ku. Zamva `da aa asi
`baza be kini eri nga pati efi `da nya ra azini mu ra. `Ba ka mu eri
ni pati efi `da fe `bo, ga nyako si.
Aa etu zu, te sawa mudri drini iria leru `dia,zi ‘i eco te mu azakoria
ra yari. Eri ni dri edazu risi, pati efi `da ma aji arikari ru ri ngu eri
ma rua azini eri ma ti eca dria ekaru! Nya de pati efi `da engazu
coronia `dale`bo. `Zamva `da ma Whi `ye `bani tini pezu ra ri si.

##

##
O`du `dama vutia risi, `ba azi emu
ku ye.
`Da ma vutia, opi vile mvari emu.
Eri ndra mvaru afa ei ni azini ndriza
ru. So zamva `da ma asi ra azini
zamva nderi lu eri ni ndi ndi ru kini
ma nya pati efi `da ku. Pati efi ma
kalafe erini fele drinia ri cani erini fe
`ba azi `diyi dri ri ma tia ku. Sawa
azia ni mu casi `di de opi mvi nya
pati efi `da `bo, de `ba pe vini tini
`bo. Awoko nya zamva ni tu azini
wu `I kai.

##
Drusi `dini `ba azi amvu `yapi ni emu. Eri ini ndra alio ni,rua nia
azo ga tretre, eri ovuru azini mvaru te `ban i eri angu `da alia
saaru androndroa si. Erini emuria ni ra kini ‘i lu `da ini emu oku
`du. Zamva `da fe erini pati efi karakara ru azini ai eri yi nyazu ra
muzu te, ga nyako si. Zamva ri di te asi suza be. Sawa ca azia, aro,
mudra, nga di yi mvuza ai. Zamva `da ri kiri ega kini eri nga nyara
te mbeleru saa ini ni alu ca.

##

##
Eri ma tipika ngadi yi vile zamva ri
fe asi suza be agupi ovuoru yini
omvele `ba amvu `yapi ri `i ri dri.
Zamva `da o`bi matu `ba `bani I
kuzu ja te eri ma tipika so pa oyo
ndra yini soleri ma dria.
Geria yini muria `ba amvu `yapi ri
vile akua `dale, sa ima dri azini
e`do ongo azini ngo. Ongo `di eji
`ba karakara nzila dria.

##
`Ba `diyi ndra de opi mvi vile ati`bo
`diyi. Fe agupi `da dri sende piyi ti
pie coti ko dri mu ra ku zamva `da
pi ati`bo opi vile `diyi pie a`dule.

##
Ati`bo `diyi zi zamva nderi ni bongo
yini fele eridri nyoro pie `diyi osuzu.
Nga di eri ji opi vile akua. `Ba omve
eri ma tipika yi ra azini `ba otu omu
opi vile mva ri pi ecizu zamva
ndrizaru ri be aje alia.

##
* License: [CC-BY]
* Text: Shakira Bodio
* Illustration: Wiehan de Jager
* Translation: Dorothy Fetaru
* Language: lgg
