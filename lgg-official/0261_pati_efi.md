# Patí éfɨ́

##
Àkú àzɨ ́nɨ ndrâ àlʉ patí éfɨ ́ be
aluzàrʉ́ nɨ nɨ ́ ovʉzʉ́ rî drìnɨá cɨ ́ 'bá
drɨ ́á nɨ ́ ndrâ muzʉ́ alénɨá patí éfɨ ́
ndêrɨ ̀ 'bìzʉ́ rɨ ̀ 'ɨ. Àkú ndêrɨ ̀ mà alɨ ́á
zámvá àzɨ ́nɨ vɨ ́nɨ ndrâ ndrɨ ̀zàrʉ́ cɨ ́.
'Bá drɨ ́á rɨ èrɨ mà ndrɨ ̀tá tʉ̀ rɨ ̀ pɨ epí,
sí nɨ mvěpɨ milé nɨ be rɨ ̀ pie àzɨ ́nɨ èrɨ
mà adrɨ ́zà ndrɨ ̌pɨ ònyɨ ̀ dà mà drìlɨ ́á rɨ ̀
pie ɨ ̀ndɨ ̀.

##
Zámvá ndêrɨ ̀ kà mú zǒ àmúrúó rʉ̌
'bǒ, kàrílè àzɨ ́nɨ àgùpi 'wàrà 'dɨ ̀yɨ
e'dó drɨ ́á mǔ yɨ vɨ ́lé àkúá lèzʉ́ èrɨ ̀
jezʉ́. Èrɨ mà tipíka egá kɨ ́nɨ ̌ 'bá ngápɨ
èrɨ jépɨ rɨ ̀ nɨ nga ovʉ 'bá rɨ ́pɨ àkú 'dà
mà drìá 'dǎ ètú zù patí éfɨ ́ 'dà
nyakókòrʉ́ rɨ ̀ 'i.

##
E'yó 'dà ku súrú 'dà mà alɨ ́á 'dǎ
wàkàkà. Ágúpí drì ekópɨ emúpɨ òkòrɨ ̀
nɨ ndrâ ágú 'bá ámvú 'ya'bá súrú
'dà mà alɨ ́á 'dǎ 'dɨ ̀yɨ mà drìlé rʉ̌ rɨ ̀ 'i.
Ndrɨ ̀ ndrâ sǎrʉ̌., èrɨ àfa be dríá àzɨ ́nɨ
èrɨ mvárʉ̌. 'Bá a'ɨ ́ èrɨ rá díká 'bá fè
èrɨ nɨ patí éfé 'dà nyǎ. Rɨ sâ were
cotí 'du patí éfɨ ́ nyǎ. 'Ba dro èrɨ rá.

##
'Dà mà vútiá, ágú 'bá ànyàpá tà
mbápɨ 'dɨ ̀yɨ mà drìlérʉ̌ rɨ ̀ emú nɨ ̀. Èrɨ
ndrâ mvârʉ́, ndrɨ ̀zàrʉ́ àzínɨ àfa be
dríá. Èrɨ mà é'yó fɨ zámvá 'dà mà
ásíá rá. 'Bá kà mú èrɨ nɨ ́ Patí éfɨ ́ 'dà
fě nyá 'bo, 'du rá nyará. 'Bá pè tinɨ
rá.

##
Ágú emúpɨ 'dà mà vútiá rì ndrâ 'bá
àngù mà é'ɨ ̂ rʉ́ nɨ. Èrɨ ndrâ 'bá àfʉ̂rʉ́
àzɨ ́nɨ ònzɨ ̀vʉ̀ rʉ́ nɨ. Zámvá 'dà zi
Mʉ́ngʉ̀ ɨ ́mà ásíá kɨ ́nɨ ̀ lè mà nya patí
éfɨ ́ 'dà rá 'bá mà pè tinɨ ànɨ ́. 'Bá kà
mú èrɨ nɨ ́ patí éfɨ ́ 'dà fě nyazàrʉ́ 'bǒ,
gà nyakó sɨ ̀. Sâ e'dó agǎ, zámvá 'dà
e'dó rʉ mǎ èrɨ vʉ́ mà nya patí éfɨ ́
ndêrɨ ̀ benɨ ̀. Sâ kà mú cá mudrí 'bǒ,
abírí ndè èrɨ káyì rá, 'du patí éfɨ ́
nyǎrá. 'Bá dró vɨ ́nɨ èrɨ rá.

##
'Dà mà vʉ́tɨá, ópɨ ́ àngʉ̀ 'dà vɨ ́lé rɨ ̀
emú nì. Èrɨ ndrâ ònzɨ ̀vʉ̀rʉ́, àfʉ́rʉ̌,
dèzàrʉ́ àzɨ ́nɨ adrɨ ́zà be ònzɨ ́.'Bá àlʉ
nɨ lè nɨ ́ ndrâ èrɨ àngʉ́ 'dà mà alɨ ́á 'dǎ
kʉ. Zámvá 'da a'á ásí 'bàzà be kɨ ́nɨ ̀
èrɨ ̀ nga patí éfɨ ́ 'dà nyará àzɨ ́nɨ mu
rá. 'Bá kà mú èrɨ nɨ ́ patí éfɨ ́ 'dà fě
'bǒ, gà nyakó sì.
A'á ètú zù. Sâ mudrí drɨ ̀nɨ ìrìá lérǔ
'dɨ ̀á, zi rúkúsà ecózʉ́ muzʉ́ àzàkozʉ́.
Èrɨ nɨ ́ drì èdàzʉ́ rɨ ̀sɨ ̀, patí éfɨ ́ 'dà mà
àjí àrìkàrìrʉ́ rɨ ̀ rɨ ngǔ èrɨ mà ruá àzɨ ́nɨ
èrɨ mà ti ecá dríá ekarǔ! Nya dè patɨ
éfɨ ́ èngázʉ́ còrónìá 'dálé 'bo. Zámvá
'dà mà hwi 'ye 'bá ní ti nɨ pèzʉ́ rá
rìsɨ ̀.

##
O'dú kà mú agaá 'dà mà vʉ́tiá were
'boó,ópɨ ́ mvî emú. Zámvá 'dà nè èrɨ
ásí 'bàzà be. Se èrɨ kálá mu rʉ mǎ
èrɨ vʉ́ kínì mà nya patí éfɨ ́ 'dà kʉ. Fè
drínɨ ́ patí éfɨ ́ kàlàfe sɨ ̀ were tʉ̀ aga
èrɨ ‘nɨ ́ fě 'bá àzɨ ́ 'dɨ ̀yɨ drí rɨ ̀ rá. Sâ
ázíá nɨ mu casɨ ̀ 'dɨ ̀, esú dè ópɨ ́ mvî
nya patí éfɨ ́ 'bo, díká 'bá pè vɨ ́nɨ ti nɨ
'bo. Òcòkò àzɨ ́nɨ àwókó zámvá nɨ
nyápɨ tʉ̀ rɨ ̀ fè wʉ 'i káyì.

##
Drùsì 'dínɨɨ ́,’ 'bá àzɨ ámvú 'yǎ pɨ nɨ emú. Èrɨ înɨ ́ ndrâ àlíó nɨ àzɨ ́nɨ
òvʉ̀rʉ́. Te èrɨ ndrâ mvârʉ́. 'Bá nì ndrâ èrɨ sǎrǔ e'yó nzezà tiá tré rìsɨ ̀.
Èrɨ nɨ ́ emûrɨ ̀á, nì rá kɨ ́nɨ ̀, ì nga àbálá nděrá. Zámvá 'dà fè èrɨnɨ ́ patí
éf’ɨ ́ kárákàrà rʉ́ díká a'ɨ ́ èrɨ yɨ nyazú rá muzʉ́ tè. 'Bá kà mú èrɨ drí
patí éfɨ ́ fě 'bǒ, gà nyakósɨ ̀. Zámvá rɨ dí tě ásí súzà be. Sâ ázɨ ́á aga,
sâ àrò ca. Sâ kà dɨ ́ mú cá mudrí 'bǒ, a'i dɨ ́ yí mvuzà. Zámvá e'dó
Mʉ́ngʉ̀ zí kɨ ́nɨ ̀ kàté patí éfɨ ́ nyará ba, te èrɨnɨ ́ ngà kírí Mʉ́ngʉ̀ zírɨá,
sâ ínîní àlʉ ca. ‘Bá ámvú 'yǎpɨ rɨ ̀ nga dɨ ́ obétá zámvá 'dà mà tipíka
yɨnɨ ́ fě 'bá ásí mbazà be ndênɨ ̀ rɨ ̀ ò'bìzʉ́ rɨ ̀ agǎ rá

##
Èrɨ mà tipíka ngá dǐ yɨ vɨ ́lé zámvá rɨ ̀
fě ágúpí òvʉ́ó rǒ rɨ ̀ drí. Zámvá 'dà
ò'bì màtʉ́ 'bǎ 'bání èrɨ epázʉ́
drìléònzɨ ́ 'dà mà alɨ ́á rɨ ̀ sɨ ̀ rá te e'yó
àzɨ ́ èrɨ mà tipíka yɨnɨ ́ ecó 'yé rá nɨ
yo.
'Bá ámvú 'yǎpi rɨ ̀ nɨ ́ èrɨ jirɨá 'i vɨ ́lé
àkuá, e'dó óngó àzínɨ ndrɨ ̀zàrʉ́ nɨ
ngǒ drí sazà be. 'Bá kárákàràú emú
nzìlá tiá ágúpí 'dɨ ̀ pɨ nèzʉ́ èrɨ vɨ ́lé
òkʉ́rɨ ̀ be.

##
'Bá emúpɨ 'dɨ ̀yɨ mà èselɨ ́á ìndɨ ̀rɨ ̀ ndrâ
àtɨ'bo ópɨ ́ mvî vɨ ́lé 'dɨ ̀yɨ. Omvé 'bá
ámvú 'yǎpɨ rɨ ̀ nɨ kálá, díká 'yó èrɨ nɨ
kɨ ́nɨ ̀ yɨ nga èrɨ drí tí pɨ fè séndè pie
kà à'i zámvá 'dà kʉ rá rɨ ̀á. Sâ
ezakókòrú, ágúpí 'dà 'du séndè rá
cotí ko drì mú. Kʉ zámvá 'dà pɨ
àtɨ'bo ópí mvî vɨ ́lé 'dɨyɨ pie a'dúle.

##
Àtɨ'bo 'dɨ ̀yɨ òsǔ zámvá 'dɨ ̀ bòngó
ndrɨ ̀zàrʉ́ 'dìyɨ sɨ ̀. Ngà dɨ ́ èrɨ jí ópí vɨ ́lé
àkúá rá cotí agá èrɨ be trʉ́á trʉ́á ópɨ ́
mvî vʉ́. Sâ ezakókòrʉ, 'Bá omve èrɨ
mà tipíka yɨ àzínɨ 'bá otʉ́ òmù 'bá ìrì
'dìyɨ ecɨzʉ́ àjé alɨ ́á.

##

##

##
* License: [CC-BY]
* Text: Shakira Bodio
* Illustration: Wiehan de Jager
* Translation: Dorothy Fetaru
* Language: lgg-official
