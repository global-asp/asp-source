# አዲሴ የእግር ኳስ ኮከቧ

##
አዲሴ ወንዶች ልጆች ኳስ ሲጫወቱ እየተመለከተች ነው፡፡ ከልጆቹ ጋር ተቀላቅላ
መጫወት ፈለገች፡፡

##
አሰልጣኙንም ከልጆቹ ጋር እግር ኳስ ልምምድ መስራት
ትችል እንደሆነ ጠየቀችው፡፡

##
አሰልጣኙ እጆቹን ወገቡ ላይ አደረገ፡፡ “በዚህ ት/ቤት ወንድ ልጆች ብቻ ናቸው
እንዲጫወቱ የተፈቀደላቸው፣” አለ፡፡

##
ልጆቹ ሄዳ “ኔት ቦል” (የሴቶች ኳስ ጨዋታ) እንድትጫወት ነገሯት፡፡ እነሱም
ለሴት “ኔት ቦል” እንደሆነ፣ እግር ኳስ ግን ለወንድ ልጆች እንደሆነ ነገሯት፡፡
አዲሴ ተናደደች፡፡

##
በሚቀጥለው ቀን የት/ቤቱ ታላቅ የአግር ኳስ ግጥሚያ ነበረበት፡፡ አሰልጣኙ በጣም
ተጨንቋል፤

##
ምክንያቱም የቡድኑ ወሳኝ ተጫዋች በህመም ምክንያት
መጫወት ባለመቻሉ ነበር፡፡

##
አዲሴ ወደ አሰልጣኙ እየሮጠች ሄዳ እንድትጫወት እንዲፈቅድላት ለመነችው፡፡
አሰልጣኙ ምን ማድረግ እንዳለበት ግራ ገባው፡፡ ከዚያም አዲሴ ቡድኑን
እንድትቀላቀል ፈቀደላት፡፡

##
ጨዋታው በጣም ፈታኝ ነበር፡፡ በመጀመሪያው ግማሽ የጨዋታው ክፍለ ጊዜ
ማንም ጎል ሊያስቆጥር አልቻለም፡፡

##
በሁለተኛው አጋማሽ የጨዋታው ጊዜ፤ ከልጆቹ መካከል አንዱ ኳስ ለአዲሴ
አቀበላት፡፡ ኳሱን በፍጥነት ወደ ጎል እያንከባለለች ሄደች፡፡ ከዚያም ኳሱን
በኃይል አክርራ መታችውና ጎል አስቆተረች፡፡

##
ተመልካቹ በደስታ አበደ፡፡ ከዚያ ቀን ጀምሮ ሴቶችም በት/ቤቱ ኳስ እንዲጫወቱ
ተፈቀደላቸው፡፡

##
* License: [CC-BY-NC]
* Text: Eden Daniels
* Illustration: Eden Daniels
* Translation: ዳዊት ግርማ
* Language: am
