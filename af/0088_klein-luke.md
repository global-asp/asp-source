# Klein Luke

##
Eendag lank gelede was daar ‘n
seuntjie met die naam Luke. Op die
jong ouderdom van 6 maande het
Luke albei sy ouers verloor as
gevolg van ‘n plaag wat uitgebreek
het.
Soos wat die dorpsmense oor Luke
se ouers getreur het, het hulle
gewonder wat van arme klein Luke
gan gebeur.

##
Na die begrafnis het die dorp se
hoofman, Khumba, ‘n vergadering
versoek.
Die dorpsmense het respek sowel
as vrees vir Khumba gehad as
gevolg van die manier waarop hy
gepraat en aangetrek het. Sy hare
was lank en het op sy rug gehang.
Die mense het geglo dat Khumba al
lank in die woud gewoon het nog
voordat daar huise gebou en die
bome afgekap is.

##
Tydens die vergadering het Richard,
‘n baie ryk dorpenaar, vir kleine
Luke aangeneem.
Richard het baie kinders gehad. Die
dogters het hulle ma binne gehelp
met huishoudelike takies terwyl die
seuns buite besig was om die
beeste te laat wei .

##
Luke het in hierdie gesin
grootgeword en was baie gelukkig,
hy het hulle liefgehad en hulle het
hom liefgehad.
Hy het dit geniet om te kyk hoe die
beeste wei.

##
Daar was een spesifieke koei
waarvoor Luke baie life was en hy
het haar Mina genoem.
Mina was die oudste koei in die hele
trop, en dus het die eienaar haar as
waardevol geag.

##
Een dag toe die seuns besig was om
die beeste op te pas, het dit begin
reën en hulle het skuiling onder ‘n
boom gevind.
Dit het baie lank gereën en het later
donker geword.
Toe die reën uiteindelik ophou, het
die seuns die beeste gaan soek om
hulle huis toe te neem, maar al die
beeste was weg.

##
Hulle was bang dat hulle pa met
hulle gaan raas as hulle by die huis
opdaag sonder die beeste.
Aangesien daar geen spore van die
beeste was nie, het twee seuns
besluit om na hulle oom se huis toe
te gaan en die ander twee seuns
het besluit om na hulle tannie se
huis te gaan.
Luke het aangehou om na die
beeste te soek omdat hy nie 'n oom
of tannie gahad het om na te gaan
nie.

##
Luke het al die paadjies wat hy ken
gevolg. Terwyl hy stap het hy 'n
liedjie oor sy gunsteling koei gesing.

##
Luke het hierdie liedjie dwarsdeur
die nag gesing. Soos wat hy loop
trap hy op beesmis, maar dit is
koud.
Luke het verder geloop en nie
opgegee nie.

##
Teen dagbreek het Luke ‘n klein
dorpie bereik en gevind dat al die
beeste in die sorg van die dorp
hoofman was.
Luke het die hoofman gesmeek om
die diere vir hom te gee sodat hy
hulle huis toe kan lei, maar die
hoofman het geweier.

##
Soos wat Luke omdraai om huis toe
te stap begin hy weer die liedjie oor
Mina sing.
Dit was toe dat Mina, die oudste
koei, Luke se liedjie hoor. Mina lig
haar ore en stap agter Luke aan.
Die ander beeste het die omheining
gebreek en ook vir Luke begin volg.
So lei Luke al die beeste huis toe.

##
Toe hulle die huis bereik, het al die inwoners hulle
ingewag en van blydskap gesing omdat hulle by die
huis is.
Richard bedank Luke en gee vir hom ‘n rooi sak vir sy
skoolboeke.
En dit is hoe Luke skool se skooldae begin het.

##
* License: [CC-BY]
* Text: Gaspah Emukuru Juma
* Illustration: Wiehan de Jager
* Translation: Ilze Grobbelaar
* Language: af
