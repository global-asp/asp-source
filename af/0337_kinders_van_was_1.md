# Kinders van was

##
Lank - Lank gelede, was
daar 'n gelukige familie.

##
Hulle het nooit met
mekaar baklei nie. Hulle
het hulle ouers by die
huis en in die veld
gehelp.

##
Maar, hulle was nie
toegelaat om naby 'n
vuur te gaan nie.

##
Hulle moes al hulle
werk deur die nag
voltooi.

##
Want hulle was gemaak van was!

##
Maar een van die seuns
wou baie graag uit gaan
in die sonlig.

##
Een dag was die
begeerte om uit te
gaan te sterk. Sy broers
het hom gewaarsku...

##
Maar dit was te laat. Hy
het in die warm son
gesmelt.

##
Die was kinders was so
hartseer om te sien hoe
hulle broer weg smelt.

##
Maar hulle het 'n plan
beraam. Hulle het die
gesmelte was in 'n voël
gevorm.

##
Hulle het hom na 'n hoë
berg toe geneem.

##
Soos die son opgekom
het, het hy singend weg
gevlieg in die lig in.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Suzette Hallatt
* Language: Afrikaans
