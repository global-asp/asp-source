# Uamuzi

##
Kijiji changu kilikuwa na matatizo mengi. Tulipanga foleni ndefu tukisubiri kuchota maji kutoka mfereji mmoja.

##
Tulisubiri kupokea msaada wa chakula.

##
Tulifunga nyumba zetu mapema kwasababu ya wizi.

##
Watoto wengi waliacha shule.

##
Wasichana wadogo walifanya kazi kama watumishi kwenye vijiji vingine.

##
Wavulana wadogo waliranda randa kijijini na wengine walifanya kazi kwenye mashamba ya watu.

##
Upepo ulipovuma, ulipeperusha karatasi chafu na kuzifikisha mitini na uani.

##
Watu walikatwa na vipande vya chupa vilivyotupwa ovyo ovyo.

##
Halafu siku moja, mfereji wa maji ulikauka na mitungi yetu ikawa  kawa tupu.

##
Baba yangu alitembea kutoka nyumba hadi nyumba akiwaomba watu kuhudhuria mkutano wa kijiji.

##
Watu walikusanyika chini ya mti mkubwa na kusikiliza.

##
Baba yangu alisimama na kusema, "Tunahitaji kusaidiana kutatua matatizo yetu."

##
Juma, mtoto wa miaka minane aliyekuwa amekaa kwenye tawi la mti, alisema kwa sauti, "Naweza kusaidia na usafi."

##
Mwanamke mmoja alisema, "Sisi wanawake tunaweza kuungana na kuotesha chakula."

##
Mwanamume mwingine alisimama na kusema, "Wanaume watachimba kisima cha maji."

##
Sote tulisema kwa sauti moja, "Lazima tubadilishe maisha yetu." Tangu siku hiyo, tulifanya kazi pamoja kutatua shida zetu.

##
* License: [CC-BY]
* Text: Ursula Nafula
* Illustration: Vusi Malindi
* Translation: Ursula Nafula
* Language: sw
