# Mkeka wa Akai wa kipekee

##
Akai alipokuwa mdogo,
mamake alizoea
kumweka akilalia
mkeka maridadi.
Mkeka wa kipekee
ulitengezwa na
shangaziye Akai kutoka
majani ya mtende.


##
Mkeka ulikuwa wa rangi
ya waridi, bluu na
chanikiwiti.
Ulikuwa tofauti na
mikeka mingine
ambayo mamake Akai
alikuwa nayo nyumbani.


##
Nyumbani kwao Akai
ilikuwa katika sehemu
kavu, yenye joto na
iliyojaa mawe.
Kulikuwa na nge, buibui
na nyoka pia.
Lakini Akai hakuwahi
umwa na viumbe hao
hatari.

##
Mamake alisema,
“Mkeka wake wa
kipekee unamkinga na
hatari yoyote.”


##
Akai alikuwa mtoto
mwerevu.
Aliweza kujua mahali
kisima cha karibu
kilikokuwa.


##
Alijua mahali manyatta
ya nyanyake ilikuwa.
Mara kwa mara alienda
kufurahia kunywa
maziwa ya ngamia na
nyanyake.


##
Siku moja, Akai hakuwa
na bahati vile.
Aliondoka nyumbani
kwenda kwa manyatta
ya nyanyake lakini
hakufika huko.
Alipotelea milimani.
Akai aliogopa.


##
Aliketi chini ya mti wa
edome kusubiri usaidizi.
Muda mfupi baadaye,
alilala na kuota ndoto.


##
Hivi ndivyo ndoto
ilivyokuwa:
Alikuwa amelala


kwenye mkeka wake
maalumu.
Mwanamake
aliyefanana na
nyanyake alikuwa
akimchunga.
Mwanamke huyo
alitabasamu na kumpa
kikombe kikubwa cha

##
Akai aliyafungua macho
yake pole pole.
Alipoangalia juu,
alimwona ndege mdogo
wa rangi ya bluu akiwa
ametulia kwenye tawi.


##
Akai aliposimama, yule
ndege alipapatika
mbawa zake kisha
akamwongozea Akai
njia.
Akai alimfuata.


##
Akai alifika mahali njia
zilienda pande mbili
tofauti.
Yule ndege alikitupa
kipande cha mkeka
kilichofanana na mkeka
wa Akai.


##
Akai alipokichukuwa
kipande hicho, aliona
nyayo alizofahamu
kuwa za mamake.
Baadaye, alikiona
kisima walimochota
maji.


##
Watu wote wa familia
ya Akai waliimba na
kucheza kumkaribisha
nyumbani.
Walimchinja mbuzi,
wakachoma nyama na
kusherehekea kurudi
salama kwa mtoto wao.


##
Naye Akai aliukalia
mkeka wake maalumu
huku akifurahi kula
kipande kikubwa cha
nyama iliyochomwa.


##
* License: [CC-BY]
* Text: Ursula Nafula
* Illustration: Catherine Groenewald
* Translation: Brigid Simiyu
* Language: sw
