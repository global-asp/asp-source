# Sniffles Mamba na Punch Kipepeo

##
Katika chemichemi upande wa mbali wa Msitu Mbali,
paliishi Sniffles, Mamba. Sniffles alilia machozi mengi ya
uongo ama angeendelea sniff...sniff... Hata mamake
alikuwa amechoka naye na angemwambia, “Acha kuvuta
vuta pua na kulialia, anza kuwa kama mamba. Nenda
ukawinde chakula chako.”
Lakini Sniffles angeangua kilio kwa lile wazo la kumla
mnyama mwingine. Kwa hivyo mama na baba walilazimika
kumlisha Sniffles kila siku.

##
Sniffles hakutaka kuwa mamba. “Nina sura mbaya,”
aliangua kilio kila alipofikiria. Hakutaka hata kuishi kama
mamba wanavyoishi. Rafikiye mpendwa alikuwa Punch,
ambaye alikuwa kipepeo wa rangi ya manjano. Na Punch
alitamani kuwa mkubwa na mwenye nguvu.
Kwa hivyo wakati wote Punch alikunja pembe yake na
kuifanya ifanane na ngumi na kisha kusema, “Hebu kuwa
macho! Nitakupiga ngumi mdomoni.” Wao wawili
walifurahisha sana. Sniffles alimkalia Punch kichwani
wakiogelea. Mamba wengine walicheka na kuwafanyia
mzaha. Hilo halikumsumbua Sniffles. Aliendelea kulia,
kuvuta pua lake na kwa kuendeleza urafiki wake na Punch.

##
Alasiri moja, wakati jua lilikuwa limeangaza mno, Punch
alikaa karibu na sikio la Sniffles na kumwambia, “
Nimewaona wanaume wawili wakija huku na bunduki,
wanataka kuwauwa mamba kwa ajili ya ngozi wao.” “Kwani
hawa wanaume hawana ngozi yao wenyewe?” Punch
aliuliza kwa mshangao. “Mimi sijui, Sniffles,” Punch alijibu.
“Waeleze mamba wengine kisha ujifiche.” “Punch, lakini
wanaweza kukupiga risasi. Ah! Nitafanyaje,” Sniffles alilia
kwa kwi kwi.
“Watu hushika vipepeo kwa kutumia nyavu na kisha
kuwatandaza juu ya ubao, shangazi yangu aliniambia,”
Punch alisema halafu akaruka na kwenda zake.

##
Mamba wengine walimsikia Sniffles akillia na kupiga kelele,
"Wanaume wanakuja kutuua.
Jificheni...Harakisheni...Jificheni.” Mwanzoni mamba
hawakumwamini Sniffles, lakini kisha walisikia vishindo vya
wanaume vikikaribia. Mamba walizama ndani ya maji na
kuacha kipande cha mti kilichooza kikielea juu ya maji.
Wanaume hao walipiga kipande hicho risasi maanake kwa
mbali kilifanana kabisa na mamba. Wanaume hao
hawakuona mamba wowote, ila mamia ya vipepeo ambao
walirukia nyuso na nywele zao.

##
Huku wakitingiza vichwa vyao wakitaka
kuwafukuza vipepeo, walisema, “Hakuna
mamba hapa, tutaleta nyavu halafu tushike
vipepeo.” Kisha waliondoka na kwenda. Mamba
wote walikusanyika na kusema,
“Asante Punch.”
“Asante Vipepeo.”

##
Siku iliyofuata, Sniffles aliwaona wanaume
wakiwa wamebeba nyavu.
Alikumbuka Punch akimwambia kuhusu nyavu.
“Punch, nyavu! Njoo hapa haraka! Wanaume
wenye nyavu wamekuja.”
Mamba wote walienda kwenye ukingo wa mto.
Vipepeo walitulia juu ya migongo na vichwa
vya mamba.

##
Mamba wachache waliwazingira wanaume walipokaribia.
Mamba walifunua vinywa vyao.
Sniffles alikuwa mstari wa mbele akiwa anasaga meno
yake na kupiga mkia wake kutoka upande hadi upande kwa
ukali.
Wanaume waliogopa sana wakatoroka moja kwa moja
kupitia sehemu yenye matope.
Mamba wale wengine walijivunia sana ujasiri wa Sniffles
kwa vile alikuwa ameonyesha umaarufu wake kama
mamba kamili.
Sasa, Sniffles pia alijivunia kuwa mmoja.
Vipepeo wote waliruka wakiwazunguka mamba
wakipeperusha mbawa zao.
“Asante ewe Sniffles,
“Asante enyi mamba.”
“Ni sawa,” Sniffles alijibu huku akiona haya.
“Hiyo ndiyo sababu ya kuwa marafiki,
Kuwasaidia wenzako.”

##
* License: [CC-BY]
* Text: Herminder Ohri
* Illustration: Herminder Ohri
* Translation: Brigid Simiyu
* Language: sw
