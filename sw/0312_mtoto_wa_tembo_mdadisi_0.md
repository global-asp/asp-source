# Mtoto Wa Tembo Mdadisi

##
Kila mtu anafahamu
kuwa tembo ana
mkonga mrefu.


##
Lakini hapo kale, pua la
tembo lilikuwa fupi na
nono.
Lilikuwa kama kiatu
kilichowekwa katikati
mwa uso wake.


##
Siku moja tembo
akazaa mtoto aliyekuwa
mdadisi.
Alikuwa na swali kwa
kila mnyama
aliyemuona.


##
Mtoto wa tembo
alimdadisi twiga.
“Kwa nini shingo
lako ni refu?” aliuliza.


##
Pia alidadisi kuhusu
kifaru.
"Ni kwa nini pembe
yako ina ncha
iliyochongoka sana?"


##
Mtoto wa tembo pia
alimdadisi kiboko, “Kwa
nini una macho
mekundu?" alimuuliza.


##
“Hivi wewe huwa
unakula nini?”
Alimdadisi mamba.


##
“Mwanangu usiulize
wanyama maswali
kama hayo,” mama
yake alimwambia.
Aliondoka akiwa kanuna
na kwenda kucheza.


##
Lakini Kunguru
mwerevu alisema upesi,
“Nifuate twende mtoni.
Kule utaona ambacho
mamba hula jioni”.


##
Mtoto wa Tembo
alimfuata Kunguru
mpaka mtoni.


##
Alijipenyeza kwenye
mianzi na kusimama
kwenye kingo ya mto.
Alitazama ndani ya maji
na kuuliza, “Mamba
mwenyewe yuko wapi?”


##
“Habari,” jiwe lilisema
hapo karibu na mto.
“Habari ni nzuri,” alijibu
Mtoto wa Tembo, kisha
akasema. “Labda
unaweza ukanieleza
mamba hula chakula
gani jioni?”


##

##
“Inama kidogo na
nitakwambia mamba
hula chakula gani,”
lilisema jiwe lile.
Mtoto wa tembo
aliinama chini karibu
kabisa na jiwe lile
kisha...


##
“Tap!” Pua ya mtoto wa
mamba ilikuwa
kunywani mwa mamba.
“Mamba atakula nyama
yako leo,” ilisema
kunguru mjanja
aliyemshawishi mtoto
wa tembo kwenda
mtoni.


##
Mtoto wa tembo akakita
miguu yake yenye
nguvu chini,
akasimama imara na
akaanza kujivuta, na
kujivuta.
Mamba nae akaikamata
vema pua ya mtoto wa
tembo, hakuiachia.


##
Pua ya mtoto wa
tembo, ikavutika ndefu,
ikarefuka zaidi,
mpaka....
“Puu,” akaanguka na
kufika chini kwa
mgongo.


##
Baada ya kukosa
chakula chake, mamba
alizama na kutokomea
kwenye maji.


##
Mtoto wa tembo
aliangalia pua yake.
Hakuweza kuona ni
wapi iliishia kwa jinsi
ilivyokuwa ndefu.


##
Ilirefuka sana na
kumuwezesha kuchuma
matunda yaliyokuwa
kwenye matawi ya juu
ya mti.


##
Pia, aliweza kuoga
kutumia pua yake
wakati wa joto.


##
Mpaka leo, tembo wote
wana mikonga mirefu
na yenye faida kwao.


##
* License: [CC-BY]
* Text: Judith Baker, Lorato Trok
* Illustration: Wiehan de Jager
* Translation: Prisca Mdee
* Language: sw
