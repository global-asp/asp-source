# Kijana Palinyang’

##
Hapo zamani za kale palikuwa na
mvulana yatima kwa jina Palinyang.
Wazazi wa Palinyang’ waliuwawa na
wakora wakati alikuwa mtoto
mchanga wa miezi sita. Wanakijiji
waliwalia wazazi wa Palinyang’ na
kushangaa jinsi mtoto huyo
angevyokuwa.


##
Baada ya mazishi, Sausau mkuu wa
kijiji aliita mkutano .
Sausau aliheshimiwa na kuogopwa
sana kwa sababu jinsi alivyo valia
na kuongea. Nywele zake zilikuwa
ndefu na zilifika mgongoni mwake.
Iliaminika ya kwamba Sausau aliishi
msituni kabla ya miti kukatwa na
nyumba kujengwa.


##
Wakati wa mkutano Lokeyokoni
tajiri mkubwa kijijini humo
alimchukuwa Palinyang’ kama
mtoto wake.
Lokeyokoni alikuwa na watoto wa
kike na wa kiume wengi. Watoto wa
kike walisaidia mama yao kwa kazi
za nyumbani na watoto wa kiume
walienda kuchunga mifugo ya baba
yao.


##
Plinyang’ aliishi kwa familia hii na
kuwa mkubw na alikuwa mwenye
furaha.
Alipendwa na alipenda kila mtu.
Alipenda kupeleka wanyama
malishoni na kuwachunga.


##
Palinyang’ alimpenda ng’ombe
mmoja sana hata kumpa jina
Alinyang’.
Alinyang’ alikuwa ngo’mbe mzee
katika mifugo wote. Kwa sababu
hiyo mwenye mifugo alimthamini
sana ngo’mbe huyo.


##
Siku moja wakati vijana walikuwa
wakichunga wanyama, kulianza
kunyesha na walitafuta mahali pa
kujizuia mvua chini ya mti.
Mvua ilinyesha kwa saa nyingi hadi
kulikuwa usiku.
Wakati mvua iliacha kunyesha,
wavulana walienda kuwachukua
wanyama ili kuwapeleka nyumbani
lakini hawakuwaona wanyama hao.


##
Walihofia kile baba yao
angewafanyia kama wangefika
nyumbani bila wanyama wao.
Walipokosa kuwapata wanyama
hao, wavulana wawili waliamua
kwenda kwa mjomba wao, huku
wawili wakienda kwa shangazi.
Palinyang’ aliamua kuwatafuta
wanyama hao mpaka awapate.
Hakuwa na mjomba wala shangazi
wa kutorekea.


##
Palinyang’ alifuata vinjia vyote
alivyovijua huku akiimba wimbo wa
jina la ngo’mbe ampendaye.
Hivi ndivyo wimbo ulivyoenda:
Piii pi Alinyang’!
Piii pi Alinyang’!
Chaka akula chi!
Chaka orete chi!


##
Palinyang’ aliendelea kuimba wimbo
huo usiku wote.
Alikanyanga kinyesi cha ngo’mbe
lakini kilikuwa baridi.
Kisha alikanyaga mkojo wa ngo’mbe
na pia ulikuwa baridi, lakini hivyo
hakukata tamaa au kukosa
matumaini ya kuwapata ngo’mbe
hao.


##
Wakati kulipopambazuka Palinyang’
alifika katika kijiji kidogo na
kuwapata wanyama chini ya ulinzi
wa chifu wa kijiji hicho. Allimwomba
chifu huyo kuwaachilia ngo’mbe
hao kwenda nymbani naye lakini
chifu huyo alikataa.


##
Kwa kukata tamaa, Palinyang’
alianza kuimba wimbo wake akirudi
nyumbani.
Na hapo ndipo Alinyang’ ngo’mbe
mzee alimsikia Palinyang’ akiimba.
Alinyang’ aliweka masikio yake juu
na kuanza kumfuata Palinyang’.
Wanyama wote walitoka kule
walikokuwa wamefungiwa na
kumfuata Palinyang’.
Aliwaelekeza wanyama hao
nyumbani.


##
Walipofika nyumbani, wenye kijiji walikuwa
wakiwangonja kwa sababu walikuwa wamesikia sauti
ya Palinyang’ kutoka kwa mbali. Wote Waliimba
nyimbo za kumsifu Palinyang’.
Lokeyokoni alimshukuru Palinyang’ na kumnunulia
mkoba mwekundu wa kubebea vitabu vya shule.
Na hivyo ndivyo Palinyang’ alianza kwenda shuleni.


##
* License: [CC-BY]
* Text: Gaspah Emukuru Juma
* Illustration: Wiehan de Jager
* Translation: Carol Nangila
* Language: sw
