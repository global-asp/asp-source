# Mfalme Kayanja na binti yake

##
Hapo zamani za kale, palikuwa na
mfalme kwa jina Kayanj. Yeye,
mkewe malkia na Apenyo binti yao
waliishi katika kasri.
Apenyo alikuwa msichana mrembo
na kila mwanmme alitaka kumwoa.
Lakini mfalme Kayanja alitaka
mahari ya juu sana.

##
Karibu na kasri la mfalme Kayanja,
plaiishi chifu kwa jina Aludah, Mkuu.
Aliitwa 'Mkuu' kwa sababu kila
aliyeishi karibu na kijiji chake
alimtii. (Alitoa hukumu kali kwa
yeyote asiyemtii!)
Mke wa chifu Aludah alikuwa
amefariki kutokana na ugonjwa wa
malaria naye alitaka kuoa mke
mwingine.

##
Kwa hivyo yule chifu mnene mzee
alimwendea mfalme Kayanja
kupeleka mahari ili amwoe bintiye.
Wawili hao walipokuwa wakijadili
mahari, msichana wa kazai kwa jina
Kakembo, alisikia mazungumzo yao.
Kakembo alikuwa na uhusiano wa
karibu sana na Apenyo.

##
Chifu Aludah alikubali kumpatia
mfalme Kayanja nusu ya mali yake
pamoja na sindano, ambayo ilikuwa
mojawapo ya mahari.
Matayarisho ya harusi baina ya
Chifu Aludah na Apenyo yalifanywa
kisirisiri.
Mfalme alijua kwamba bintiye
hangefurahia uamuzi huo.

##
Juma moja kabla ya siku ya harusi
hiyo ya kifalme, Kakembo
alimwendea Apenyo.
"Mpendwa binti-mfalme, babako
amekupangia harusi na Chifu
Aludah, na itafanyika katika muda
wa juma moja," Kakembo alisema.

##
Apenyo alishtuka, mwanzoni, asijue
la kufanya.
Halafu alifikiria, "Kamwe sitaolewa
na yule chifu Aludah, mnene na
mzee. Kamwe! Lazima niharakishe
niende kwa Trevor tuone
atakaloweza kufanya bila kupoteza
muda."
Trevor alikuwa mpenzi wake
Apenyo.

##
Usiku huo Apenyo alitoka katika
kasri kisiri. Babake angegundua
alikokuwa akienda angekasirika
sana.
Alikimbia kupitia msitu wa giza
wenye mawe hadi akamfikia Trevor
wake.
Alipowasili nyumbani kwake,
alikuwa amechoka, mwenye njaa na
kiu.

##
"Mpenzi wangu, mbona umekimbia
umbali huu peke yako wakati huu
wa usiku?" Trevor aliuliza.
Alimletea maji ya kunywa na kumpa
muda wa kupumzika.
Trevor hakuweza kutulia
alipomsubiri Apenyo kuongea.

##
"Mpendwa, kuna shida gani?" Trevor
aliuliza.
Apenyo alishusha pumzi na kusema,
"Babangu anataka kunioza kwa
chifu Aludah, Mkuu. Lakini siwezi
kuolewa na yule mwanamme
mwovu. Trevor, ningependa niolewa
kwako hata ukiwa maskini. Niko
tayari kuumia. Nakupenda."

##
"Lakini sina chochote cha kulipia
mahari, wajua mimi ni maskini,"
Trevor alilia.
Apenyo alijibu, "Najua, lakini ni
wewe tu ninayeweza kuolewa
naye."
Aliwaza kwa muda na kusema,
"Hebu twende Kategga kwa
mwenye mashua ili atusafirishe
hadi upande mwingine wa mto.
Hivyo tutaepuka na kamwe
babangu hatatupata."

##
Mfalme Kayanja alipogundua kuwa
bintiye ametoweka, aliamru asakwe
kila mahali mle kijijini.
Walinzi, askari na kila mtu
walitafuta, lakini hawakumpata
Apenyo.
Walirudi na kumwambia Mfalme
kwamba Apenyo hakuonekana
popote.
"Basi nendeni vichakani
mkamtafute," Mfalme Kayanja
aliamrisha. Alikuwa amekasirika
sana.

##
Trevor na Apenyo walipokuwa
wakiharakisha kwenda kwenye mto,
mawingu meusi yalianza
kukusanyika angani.
Dhoruba kubwa ilikuwa inakuja.

##
Kategga, mwenye mashua alikuwa
anafunga mashua yake wakati
wawili hao walimkaribia.
Trevor alimuuliza Kategga
kuwavukisha mto.
Kategga alikataa akielezea kwamba
dhoruba kubwa ilikuwa inakaribia
kwa haraka na kwamba ingekuwa
hatari sana.

##
Trevor alisizitiza akimwelezea
sababu iliyowalizimu kuvuka. Kisha
aliuweka mkono wake mfukoni na
kutoa ganda lenye bei na kumpatia
Kategga.
Kategga aliposikia maelezo yao na
kuona ganda hilo, aliwaonea
huruma. Alikubali kuwavukisha licha
ya hali ya anga ilivyokuwa.

##
Kategga alivuta mashua karibu na
kando ya mto kisha akawaambie
waingie.
Halafu akaanza safari.
Mfalme Kayanja na chifu Aludah
walipofika kando ya mto,
waliowaona watu watatu mashuani.
Waligundua kwamba wapenzi wale
wawili walikuwa wametoroka.

##
Upepo mkali ulitingiza mashua na
Kategga hakuweza kulidhibiti tena.
Mfalme Kayanja alipiga mayowe,
"Apenyo, tafadhali rudi!
Nimekusamehe, kamwe
sitakuadhibu wewe wala Trevor."
Lakini, ilikuwa bure. Mashua
ilipinduka wakatumbukia majini.
Wote watatu walizama.
Baada ya siku hiyo, yeyote aliyeishi
katika ufalme wa mfalme Kayanja,
angemwoa yeyote aliyemtaka, tajiri
au maskini.

##
* License: [CC-BY]
* Text: Amana Yunus
* Illustration: Natalie Propa
* Translation: Brigid Simiyu
* Language: sw
