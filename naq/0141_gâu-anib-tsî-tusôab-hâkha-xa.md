# ǁGâu-anib tsî Tūsôab hâkha xa

##
ǀGuia i ge koma ǁgâu-anib tsî Tūsôab hâkha xa ge ǀhōguhe hâ i. Xawe kha ge hanagam hoaǁae gere ǀnûgu. O kha ge ǀguitsē ge mîǀgui ǂaiǃgaisa kha nî ǀhurusa, î kha mû mâb a ǁîkha xa ǂoaǂamsa ǀhuru-aosa.

##
O kha ge ge ǂgāb ǁga dāǁnâ tsî ge ǃâigu tsoatsoa. ǁGâu-anib ge ǃgari i, xaweb ge Tūsôaba ǁîb x a ge aiǃâ ǃgari i. ǁGâu-anib ge amase ǃnūse gere ǂnā, xaweb ge Tūsôaba ǁîb xa ǃnūrose ge re ǂnā. ǃNubaib ge ǁGâu-aniba ǃnûib ti ge ǁaixa.

##
Nē soab ai kha ge go mîǀgui ǃhubai ǂnûi tsî ra ǀguiǀguipese ǂnāhe bols ǀkha kha nî ǃâiguse. Aipeb ge Tūsôaba ge ǂguro ǃkhō-ao i, ǁnās khaoǃgâb ge ǁGâu-aniba ge ǃēsa hō, mâǃoas disa.

##
Nē soab ai kha ge go mîǀgui ǃhubai ǂnûi tsî ra ǀguiǀguipese ǂnāhe bols ǀkha kha nî ǃâiguse. Aipeb ge Tūsôaba ge ǂguro ǃkhō-ao i, ǁnās khaoǃgâb ge ǁGâu-aniba ge ǃēsa hō, mâǃoas disa.

##
ǁGâu-anib ge ǁnatikōse ǁaixa tsî ge ǂnubi-am ǂoaǃnâb go ǃkhais ǃaroma. ǁîb ge amase kaise ǂkhawusa ǂoaǃnâ-ao ge i. Ob ge Tūsôaba ge âiǂuibi, gawaxaseb gere ǁîba ǁgowo xui-ao.

##
ǁGoas ai ǀguib ge nē aniba ǁaixa ǃānsen tsî ammi âba hārase khoba tsî Tūsôaba hāra.

##
Ganubeb ǁaru garu hîab ge nē aniba ǁnāb goro hāra Tūsôab di ǁgûsa ge dākhâi. Os ge nē ǁgûsa ge dî bi "Ti ôarobats kha mûba te tama hâ?" timi. Ob ge aniba ǃnōb ǀkha ge ǃeream. Nēs ǂamas ge ǁgûsa kaise gere ǂâiǂhansen.

##
Tsî ǁnatis garu hîas ge ǀui, ǁgā domro-e ge ǁnâu "hui te re, ti mamaseǃ" timî. Os ge hoaǀkhā kō tsî ǂorisase gere ǃgâ. Nē domrob ge hanagam nē anib di ǃnāba xu gere khom.

##
Os ge nē ǁgûsa ǀgauasam rase ge ǃau "sa ǀō-aisa ǀgaiba sîsenū, ti ôaro!" timî.

##
Nē anib ge ra ǃgorosen, tsî tomanǂā tsî ǂara. Tsî ra ǁui. ǁKhawa ra ǁui. Nē Tūsôab di ǁkhoab ge ra ǂkhîǂnari kai bi.

##
Nē ǀkhomǀkhomsa anib ge ǁui hana, ǁui hana tsî ge ǂkham Tūsôaroba ge ǀkhûiǂui.

##
ǁNātsēsa xus ge koma anin tsî Tūsôan tsîn a khākhoebagusa.

##
* License: CC BY
* Text: Winny Asara
* Illustration: Magriet Brink
* Translation: Mattheus Goraseb, Petrus Josob
* Language: naq
